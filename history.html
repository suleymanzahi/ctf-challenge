<!DOCTYPE html>
<html lang="en">

<head>
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <title>Mästarprovet</title>
  <link rel="stylesheet" href="style.css">
</head>

<body>
  <div class="header">
    <div class="left">
      <div class="logo">
        <a href="index.html">Hem</a>
      </div>
      <ul class="links">
        <li><a href="#">Historia</a></li>
        <li><a href="kuriosa.html">Kuriosa</a></li>
        <li><a href="teknik.html">Teknik</a></li>
        <li><a href="krig.html">Krig</a></li>
      </ul>
    </div>
  </div>

  <div class="wiki-article">
    <div class="article-title">Fredrik II av Preussen</div>
    <img width="300px" height="300px" src="res/img.jpg" alt="Portrait of Fredrik II av Preussen">
    <div class="article-text">
      <p>
        Hans liv var dramatiskt från den stund han föddes, för 300 år sedan. Som förste överlevande son – två äldre
        bröder hade dött som spädbarn – var Fredrik destinerad att bli tronföljare. Han döptes med all den pompa och
        ståt som rådde vid hovet i Berlin under hans farfar, Fredrik I. Denne var en praktälskande barockfurste som
        krönt sig själv till kung. Efter hans död 1713 – året efter sonsonens födelse – fick dock lyxlivet vid det
        preussiska hovet ett abrupt slut. Han son Fredrik Vilhelm I – ”Soldatkungen” – var övertygad om att Preussen,
        med sitt exponerade läge mitt i Europa endast kunde överleva som stark militärstat. Han förde en stram
        finanspolitik och byggde upp en stor och väldrillad armé. Fredrik Vilhelm hade också en privathär av högresta
        män som han delvis rekryterade från andra länder.
        ”Soldatkungen”, en fruktad koleriker, såg det som sin plikt att fostra sin äldste son i militaristisk anda. När
        Fredrik var sex år gammal ställde fadern ett kadettregemente till sonens förfogande för att han skulle lära sig
        befalla. Men kronprinsen hade inget sinne för det militära. Han lekte inte med tennsoldater, han var rädd för
        kanonbuller och trillade ofta av hästen när han tvingades rida. Däremot delade han sin mors intresse för musik
        och litteratur. Drottning Sophie Dorothea från kurfurstendömet Hannover – dotter till den engelske kungen Georg
        I – var i motsats till sin grovhugg­ne make kulturellt belevad och främjade sonens konstnärliga begåvning. Men
        fadern föraktade sin veke, skygge son och förbjöd alla intellektuella aktiviteter. Med piska och hån sökte han
        tvinga Fredrik att lyda.
      </p>
      <br>
      <p>
        Faderns brutala uppfostringsmetoder satte djupa spår, men hade inte avsedd effekt. Sonen besvarade faderns
        förakt och lät sig inte kuvas. Som tonåring satte han hårt mot hårt och provocerade sin far med sarkasm och
        förakt. Maktkampen eskalerade när Fredrik, då överstelöjtnant i den preussiska armén, 1730 försökte fly till
        England med sin nära vän, löjtnant von Katte. Planen upptäcktes och de båda ställdes inför krigsrätt. Katte
        dömdes till döden för landsförräderi, men domarna vägrade att döma kronprinsen och Fredrik benådades. På faderns
        befallning tvingades han dock se på när vännen halshöggs utanför hans fängelsefönster i fästningen Küstrin.
        Chockad över de fasansfulla följder hans trots hade fått beslöt Fredrik att ge upp sin revolt. Han insåg att
        hans framtid som kung av Preussen stod på spel. På faderns begäran skrev han under ett dokument där han lovade
        att anpassa sig och förbereda sig för sin kommande roll.
      </p>
      <br>
      <p>
        Men trots den idealism Fredrik förespråkade som kronprins speglar hans skrifter också machiavelliska drag som
        pekar mot den absolutistiska maktpolitik han skulle komma att bedriva som Preussens kung.
        När Fredrik efter faderns död på våren 1740 tog tyglarna i sin hand var hans första steg att avskaffa tortyr och
        införa pressfrihet. Men snart visade sig också den andra sidan av hans motsägelsefulla karaktär: den ärelystna
        hasardören. Redan på hösten samma år inledde Fredrik sina våghalsiga krigståg som gjorde honom till en fruktad
        och hatad orosstiftare på den europeiska scenen. ”Soldatkungen” hade efterlämnat en fylld statskassa och en
        disciplinerad här som han själv aldrig gjort bruk av. Den kunde sonen nu utnyttja för sin äregiriga mission att
        göra Preussen till stormakt. Fredriks första steg var att överfalla Habsburgmonarkins rika och strategiskt
        viktiga provins Schlesien. Det var
        ett rövartåg som bröt mot alla internationella regler, och vid de europeiska furstehoven skakade man på huvudet
        åt Fredriks dristighet. Man utgick från att det lilla preussiska kungariket snart skulle krossas av det stora
        Habsburgimperiet. Men Fredrik kunde hävda sig mot Österrike i två krig, och i freden i Aachen 1748 erkändes
        Preussens anspråk på Schlesien. För det fattiga, underutvecklade och glesbefolkade Preussen var det bördiga
        Schlesien med högt utvecklad textilmanufaktur och välnärd befolkning en ekonomisk storvinst och i Berlin
        hyllades Fredrik entusiastiskt. Men han visste att kejsarinnan Maria Theresia i Wien inte skulle finna sig i
        förlusten av sin kronjuvel. Förr eller senare skulle han bli tvungen att försvara sitt byte.
      </p>
      <br>
      <p>
        Fredsperioden varade inte länge. Maria Theresia, som ruvade på hämnd, slöt en allians såväl med Ryssland som med
        Österrikes ärkefiende Frankrike. Målet var inte bara att återerövra Schlesien utan att också kväsa uppkomlingen
        Preussen för gott och åter reducera det lilla kungariket till en obetydlig bricka i de storas spel om makten på
        den euro­peiska scenen.
        Fredrik visste att hans land, med sina begränsade resurser, inte skulle klara ett utdraget krig. Hans enda chans
        bestod i att nå snabba avgöranden genom att överrumpla fienden. 1756 överföll han Sachsen och marscherade sedan
        in i Böhmen som tillhörde Habsburgmonarkin. Hans förhoppning var att tvinga Österrike till fred innan andra
        stater hann ingripa. Planen slog dock fel, och under det sjuåriga krig som följde måste Preussen värja sig inte
        bara mot tre stormakter utan också mot ett antal tyska småstater och mot Sverige, som ville återvinna förlorade
        delar av Pommern och därför förklarade Preussen krig.
        Preussen stod flera gånger vid avgrundens brant, och Berlin var periodvis ockuperat av fientliga trupper. Men
        krigslyckan vände 1762 när kejsarinnan Elisabet dog och efterträddes av sin systerson Peter III som var en stor
        Preussenbeundrare. Nu slöt först Ryssland och sedan Sverige fred, och när även Frankrike strax därefter drog sig
        ur kriget gav Österrike upp. Freden slöts 1763 utan vare sig vinst eller förlust för Preussen.
      </p>
      <br>
      <p>
        Att Fredrik II lyckades hävda sig mot en så övermäktig fiendeallians har betecknats som ”miraklet i kungahuset
        Brandenburg” och gjort honom till en legendarisk gestalt – till Fredrik den store. Biografiskrivare förklarar
        hans framgångar med att han inte bara var en ytterst skicklig strateg utan också hade en personlig relation till
        sina soldater. Då han kamperade tillsammans med dem i lägren och kämpade vid deras sida på slagfälten var de
        beredda att offra sina liv för honom. Och då han själv bar hela ansvaret kunde han fatta snabba beslut, medan
        allianspartnerna på motståndarsidan måste enas och ofta hade divergerande åsikter. Hans armé hade därför en
        större slagkraft än stormakternas tungrodda militärstyrkor. Preussen fick också finansiellt stöd från
        Storbritannien, som förde kolonialkrig mot Frankrike i Nordamerika och därför hade intresse av att franska
        trupper bands på den europeiska kontinenten.

      </p>

      <p>
        Fredrik hade nått sitt mål. Han var berömd och respekterad som ”Fredrik den store” och hans land var en erkänd
        stormakt. Ändå återvände han till Berlin som en bruten man. Han var bara 51 år gammal men kriget hade satt djupa
        spår, och Fredrik var giktbruten, deprimerad och desillusionerad. Han hade satsat allt och han hade vunnit
        spelet. Men till vilket pris? Hundratusentals av hans soldater hade fått sätta livet till, landet var skövlat
        och statskassan tom.
        Men varför hade han då satt Preussens existens och sitt eget liv på spel med sina riskfyllda krigståg?
        Biografiskrivare förklarar Fredrik II:s våghalsighet med ett neurotiskt behov att vinna berömmelse som
        kompensation för de förnedringar han fått utstå under sin uppväxt. I hans maniska beredskap att ta risker ser de
        ett psykiskt tvång att gång på gång återuppliva barndomstraumat genom att frambesvärja existenshotande
        situationer och med dödsförakt satsa allt på att övervinna dem. Maktkampen med fadern hade gjort honom till en
        cynisk risktagare som handlade enligt mottot ”allt eller intet” – seger eller undergång.
        Fram till sin död 1786 ägnade sig Fredrik II åt att bygga upp sitt krigshärjade land igen. I Potsdam lät han
        bygga Nya Palatset, ett stort representativt slott som vittnade om Preussens storhet, men då han avskydde lyx
        och tomma ceremonier vistades han aldrig där. Istället förde han ett spartanskt liv i Sanssouci och avfärdade
        alla statussymboler. ”Kronan är bara en hatt som det regnar in i”, konstaterade han föraktfullt.
      </p>
      <br>
      <p>
        Men Preussens väl låg honom varmt om hjärtat. Genom skicklig taktik kunde han utvidga sitt kungarike
        ytterligare. Vid Polens första delning, 1772, annekterade han området mellan Pommern och Ostpreussen – det så
        kallade Västpreussen – och förband därmed Preussens utspridda delar i öst till ett stort sammanhängande
        territorium.
        Då han insåg att han hade sin fars rigorösa regim att tacka för sina spektakulära framgångar förde han dennes
        strama finanspolitik vidare. De fyllda statskassorna tillät honom att utöka sin armé som, i förhållande till
        invånarantalet, var den största i Europa och slukade två tredjedelar av statsinkomsterna. Han krävde järnhård
        disciplin och bestraffade minsta överträdelse obönhörligt.
        Men han arbetade också outtröttligt på att förbättra förhållandena i sitt land. Han reformerade lagstiftning och
        rättsväsende, främjade industri och vetenskap, lät torrlägga sumpmarker för att stödja bönderna och lockade ett
        stort antal invandrare till det glesbefolkade landet. För att Preussen skulle kunna livnära sin växande
        befolkning lät han odla potatis i stor skala. Han såg sin roll som statens första tjänare, och då han själv
        ville fatta alla beslut var hans arbetsbörda enorm. Hans undersåtar älskade honom för hans engagemang och
        faderliga omsorg och kallade honom kärleksfullt ”den gamle Fritz”.
        Men den unge idealisten hade förvandlats till en bitter cyniker som misstrodde alla och sårade sin omgivning med
        spott och spe. Förtroende hade han bara för sina hundar. Hans önskan att bli begravd i stillhet vid deras sida
        speglar hans avsky för alla hovceremonier, men låter också ana hur ensam han var under sina sista år.


      </p>
      <br>
      <p> 
        <!-- Bra jobbat, du är ett steg närmre flaggan för denna sida. Gå till https://suleymanzahi.github.io/ctf-challenge-aux/, lös
         uppgiften där. Svaret på på uppgiften är flaggan för denna sida -->
        Förtjänar Fredrik II att kallas ”den store”? Där går åsikterna isär och bilden av honom är splittrad. I det
        allmänna medvetandet är den kortväxte mannen med den trekantiga hatten en mytomsusad sagogestalt – der Alte
        Fritz. I fackkretsar är bilden av honom dock realistisk och differentierad. Biografiskrivare skildrar honom som
        en ambivalent personlighet och framhåller båda sidorna av hans dubbelbottnade karaktär. Han var en ärelysten
        opportunist som bedrev en expansiv maktpolitik, han var cynisk och gick ofta despotiskt fram för att nå sina
        mål.Men han var också en upplyst monark som sökte förverkliga de härskarideal han förespråkat i sin bok
        Antimachiavell. Han var den förste av Europas furs­tar som anammade upplysningstidens nya idéer, han införde
        tryckfrihet och propagerade tolerans. ”I mitt rike får var och en bli salig på sin fason”, lyder ett av hans
        bevingade uttryck. Med sin spartanska livsstil och en etik där han såg sig själv som statens förste tjänare var
        han en outsider i senbarockens peruk- och brokadvärld, där de flesta härskare såg sin roll som gudagiven.
        Om han förtjänar att kallas ”den store”, säger historiker, så är det inte för att han var skicklig och lyckosam
        nog att vinna sitt förvägna roulettspel om makt och ära på den europeiska scenen, utan för att han som härskare
        på många områden var långt före sin tid.


      </p>

    </div>




  </div>




</body>

</html>